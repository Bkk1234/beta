{
    "created_date": "2025-01-30",
    "updated_date": "2025-01-30",
    "title": "ถ้าผมเป็นคนจัดการเส้นทาง",
    "tags": ["รถประจำทาง", "ฝันกลางวัน", "ประชาสัมพันธ์","สื่อเก่า","สื่อใหม่"],
    "sub_title": ["แรงบันดาลใจจากการเดินทาง","อุปสรรคที่น่าจะเจอ","คุณสมบัติของเส้นทางนั้น","ออกแบบบริการ","ประชาสัมพันธ์ด้วยสื่อเก่า","ประชาสัมพันธ์ด้วยสื่อใหม่","การโฆษณา"],
    "content":["สวัสดีครับ จากประสบการณ์ที่เคยเดินทางเอง สอบถามพี่ๆ ลุงๆ ที่ขับรถและพูดคุยกับผู้โดยสารคนอื่น ปัญหาทั่วๆไปที่เจอ เช่น รถน้อย รถขาดช่วง รถออกก่อนเวลาที่ประกาศไว้ เคนไปรอรถตรงข้ามวัดท้องคุ้ง แต่เดี๋ยวนี้เขาไม่วิ่งกลางวันแล้วใครจะรู้ไม่ได้ขึ้นประจำ เลยนึกเล่นๆ ว่าถ้าได้ดูแลเส้นทางรถประจำทางจะทำอย่างไร ก็เหมือนคนคอมเมนต์ในโซเชียลมีเดียเราอยากมีเส้นทางสั้นๆที่มีความต้องการเดินทางสูงๆเพื่อลองผิดลองถูก หาแนวทางให้รถประจำทางดำเนินการได้ มาฟังผมเล่าฝันกลางวันกัน "
    ,"อุปสรรคที่เดาว่าน่าจะเจอคือ จะนำเสนอความสะดวกสบายอย่างไรในวันที่แทบทุกคนมีมอเตอร์ไซค์ คนมีรถยนต์ก็เยอะ และหน่วยงานราชการก็สนับสนุน เช่น ส่วนลดค่าน้ำมัน ค่าแก๊ส หรือค่าไฟ (EV) ชดเชยค่าโดยสารในวันที่มลพิษทางอากาศสูง โครงข่ายทางเท้าและการข้ามถนนบางจุดก็ลำบาก การวางผังเมืองก็ไม่ได้มีระบบขนส่งมวลชนเป็นปัจจัยในสมการ"
    ,"เนื่องด้วยปัจจุบันผู้โดยสารรถประจำทางเหลือน้อย เราจำเป้นต้องเริ่มที่การเลือกเส้นทางที่น่าจะพอมีคนต้องการเดินทาง ผ่านสถานที่ราชการ โรงพยาบาล โรงเรียน หรือสถานที่น่าสนใจ เช่น ห้าง ตลาด ถ้าเลือกจากเส้นทางที่มีอยู่แล้ว ขอเป็น สาย 324 อ่างทอง - วัดพิกุลทอง แล้วกัน เส้นทางจากตัวจังหวัดเข้าหมู่บ้าน/ชุมชนมันหมดยุคแล้ว เช่น อ่างทอง - โผงเผง หรือ อ่างทอง - สีบัวทอง เข้าใจว่าใครบ้างเป็นกลุ่มผู้โดยสารของเรา เช่น คนทำงาน พ่อค้าแม่ขาย นักเรียน นักศึกษา คนพักผ่อน"
    ,"เลือกใช้รถบรรทุกขนาดเล็กเท่าที่กรมขนส่งอนุญาตให้ใช้ได้ แล้วดัดแปลงเป็นรถโดยสาร เช่น Suzuki Carry สัก 2 คัน ขับสวนกัน ให้บริการในช่วงเช้า เที่ยง และเย็น เช่น 06:00 - 07:00, 11:30 - 12:30, 16:30 - 17:30 มีระบบสะสมคะแนน รับค่าโดยสารด้วยบัตรและ QR Code มีบัตรโดยสารแบบรายวัน รายสัปดาห์ มี GPS สามารถดูตำแหน่งรถผ่านเว็บไซต์ รับฟังคำติชมใน **Pantip **ถ้าเราสามารถทดลองเดินรถได้แล้วประสบความสำเร็จจะส่งผลดีต่อผู้โดยสารทั้งขาประจำและขาจร มีตัวอย่างที่ชัดเจนแม้รถประจำทางแต่ละสายจะมีจุดเด่น และปัญหาที่ต่างกัน เป้นจุดเริ่มต้นเล็กๆที่จะฟื้นฟูการเดินทางในจังหวัดอ่างทอง",
    "สิ่งพื้นฐานที่สุดคือ เบอร์โทรศัพท์ สำหรับสอบถามข้อมูลที่ติดไว้ที่ต้นทางและปลายทาง การให้บริการรถประจำทางท้องถิ่นยังไงก็ต้องเน้นที่สื่อเก่า เช่น ทำแผ่นพับ วางที่ต้นทาง-ปลายทาง และฝากตามร้านชา กาแฟว่าเส้นทางเราผ่านที่ไหนบ้าง ถ้าเวลานิ่งก็ลงเวลา ถ้าเวลาเปลี่ยนบ่อยก็ใส่ QR Code ให้ติดตามตารางเวลาผ่านเว็บ ซื้อ วิทยุสื่อสาร เพราะสามารถเลือกพื้นที่สื่อสารวงแคบได้ คนฟังวิทยุก็ต้องขับรถอยู่แล้ว ติดป้ายแนะนำรถโดยสารในศาลารอรถให้ขาจรรู้ว่าผ่านเส้นทางนี้ ข้อดีสื่อเก่ามันสื่อสารเฉพาะเจาะจงมากกว่าเช่นโฆษณาแค่ในอ่างทอง",
    "เราไม่ค่อยอินกับการใช้ สื่อออนไลน์ สำหรับประชาสัมพันธ์รถประจำทาง เพราะกลุ่ม Facebook, เพจ Facebook รวมถึงกลุ่ม LINE ต้องลงทะเบียนก่อนถึงจะมองเห็นเนื้อหา แต่อย่างไรอาจจะหนีไม่พ้น จึงอาจต้องทำบ้าง เช่น TikTok, YouTube Shorts ตัวอย่างเช่น อัดคลิปคนมาเล่นหาดพ่อพระราม แล้วแนะนำว่าที่จอดรถหายาก มากับเราดีกว่า รอได้ที่ บขส.อ่างทอง หรือ ช่วงเที่ยงขี้เกียจขับมอเตอร์ไซค์ รถเราติดแอร์ทุกคัน (มี 2 คัน) มานั่งกินผัดไทยอร่อยๆ ที่ วัดไชโย ดีกว่า ข้อเสียคือ ข้อมูลท่วมโฆษณาที่เราตั้งใจทำอาจจะโดนถมภายในไม่ทันข้ามวัน",
    "ลำพังค่าโดยสารอาจจะไม่เพียงพอ อย่างที่เห็นกันในรถสองแถวหลายๆ คันที่รับติด ป้ายโฆษณา ไม่ใช่แค่รถสองแถวในกรุงเทพฯ แม้แต่รถเมล์หรือรถไฟฟ้าก็มีโฆษณาเช่นกัน เราคงต้องมีโฆษณาด้วย แต่เราจะหาจุดสมดุลระหว่าง ความอยู่รอด กับ ความประทับใจของผู้โดยสาร เราจะ ไม่ติดโฆษณาบังหน้าต่าง และแสวงหาโฆษณาที่มี ความคิดสร้างสรรค์ เช่น โฆษณาหนอน (ถ้าพี่ๆ น้องๆ นึกออก นั่นแหละ!) หรือโฆษณาที่เกี่ยวข้องกับพื้นที่ เช่น งานวัดไชโย, งานวัดพิกุลทอง, สวนน้ำจัดงานวันเด็ก, หรือหอพักเปิดใหม่หาผู้เช่า ถ้ารถผ่านโรงหนังจะแสดงตัวอย่างหนังเฉพาะเรื่องที่เข้าโรงหนัง โลตัสอ่างทอง"
],
    "image_path": ["https://d1hv7ee95zft1i.cloudfront.net/custom/car-model-variant-photo/gallery/suzuki-carry-utility-van-philippines-621ddce9668f6.jpg"]
  }
  